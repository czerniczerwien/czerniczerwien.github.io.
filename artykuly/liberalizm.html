<p>Liberalizm mówi, że wolność jednostki jest najważniejsza. Ale nigdy nie mówi, że tą jednostką jest zawsze ktoś, kto ma ziemię, kapitał, władze i ochronę państwa. Liberalizm zawsze sprzeda ci bajkę o wolnym rynku, o równych szansach i "sukcesie" jako nagrodzie za twoją ciężką pracę.</p>
<p>Ale kiedy to ty próbujesz sięgnąć po tę ich wolność, okazuje się nagle, że ktoś już ustawił planszę tej gry. Gdy ty pracujesz oni zarabiają. Gdy ty bierzesz kredyt oni dziedziczą kolejną kamienicę. Gdy ty masz wolność słowa oni mają media.</p>
<p>W liberalizmie pozwalają ci mówić do momentu, w którym nie zagrażasz ich zyskom. To tak, jakbyś miał prawo protestować, ale tylko do chwili, gdy nie zablokujesz drogi. Liberalizm jest "tolerancyjny" do momentu w którym im się to opłaca.</p>
<p>Anarchizm nie chce pseudo "wolności" w której masz wybór między dwiema firmami chce życie bez przymusu. Jednocześnie nie dąży do równości wobec prawa, ale do końca prawa, które istnieje po to, by sankcjonować i utrwalać wyzysk. W tym miejscu trzeba zaznaczyć, że nie oznacza to bezprawia. Anarchizm odrzuca prawo odgórne, a w zamian proponuje ład oparty na dobrowolnych zasadach, wzajemnym szacunku i odpowiedzialności zbiorowej.</p>
<p>Nie chcemy demokracji liberalnej ani innych "wspaniałych zamienników", lecz wspólnot, które same o sobie decydują. Liberalizm ma na celu cie zreformować bo to właśnie liberalizm pozwala, by garstka miała wszystko, a reszta cieszyła się, że ma cokolwiek. Liberalizm ma na celu pokazać ci twoje miejsce w szeregu i postawić mur dla twojej "wolności".</p>
